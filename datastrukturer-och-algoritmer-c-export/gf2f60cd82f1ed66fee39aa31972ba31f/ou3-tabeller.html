<html>
<head>
<meta http-equiv="Content-Type" content="text/html; charset=utf-8"/>
<title>Assignment: OU3 - Tabeller</title>
</head>
<body>
<div id="table-of-contents" role="doc-toc">
<h2>Table of Contents</h2>
<div id="text-table-of-contents" role="doc-toc">
<ul>
<li><a href="#org2878302">1. Ändringshistorik</a></li>
<li><a href="#orgba87708">2. Syfte</a></li>
<li><a href="#org0e9ce32">3. Genomförande</a>
<ul>
<li><a href="#org4efb720">3.1. Översikt</a></li>
<li><a href="#org9647b28">3.2. Implementation</a>
<ul>
<li><a href="#org24bcb52">3.2.1. Datatypskod ("kodbasen")</a></li>
<li><a href="#org79d4ac7">3.2.2. Allmänt</a></li>
<li><a href="#orgab3000c">3.2.3. Tabellkonstruktioner</a>
<ul>
<li><a href="#org5a25654">3.2.3.1. Tabell 0: konstruerad med hjälp en dynamisk lista</a></li>
<li><a href="#orgcd7c7f2">3.2.3.2. Tabell 1: konstruerad som en <i>Move-to-Front</i>-lista</a></li>
<li><a href="#orgf42cb4f">3.2.3.3. Tabell 2: konstruerad som ett fält</a></li>
<li><a href="#org367bffb">3.2.3.4. Tabell 3: konstruerad som en sorterad lista</a></li>
<li><a href="#org57d4f61">3.2.3.5. Tabell 4: konstruerad som ett sorterat fält</a></li>
</ul>
</li>
<li><a href="#org36dca37">3.2.4. Testprogrammet</a>
<ul>
<li><a href="#org61e2299">3.2.4.1. Kompilering</a></li>
</ul>
</li>
<li><a href="#org754deac">3.2.5. Övriga/sammanfattande krav på koden</a></li>
<li><a href="#org31d87f4">3.2.6. Tips</a></li>
</ul>
</li>
<li><a href="#org39d5725">3.3. Analys</a>
<ul>
<li><a href="#orgc1fd8c7">3.3.1. Förenklad asymptotisk komplexitetsanalys</a></li>
<li><a href="#orgd9ee4fe">3.3.2. Experimentell komplexitetsanalys</a></li>
</ul>
</li>
</ul>
</li>
<li><a href="#org66bb8a9">4. Rapport</a>
<ul>
<li><a href="#org369a3d0">4.1. Rapportmall</a></li>
</ul>
</li>
<li><a href="#org09ebb46">5. Inlämning</a></li>
<li><a href="#org04218d4">6. Bedömning</a>
<ul>
<li><a href="#org33e8433">6.1. Bedömningsmall</a></li>
<li><a href="#orgfb67c21">6.2. Betyg</a></li>
</ul>
</li>
</ul>
</div>
</div>

<div id="outline-container-org2878302" class="outline-2">
<h2 id="org2878302"><span class="section-number-2">1.</span> Ändringshistorik</h2>
<div class="outline-text-2" id="text-1">
<table border="2" cellspacing="0" cellpadding="6" rules="groups" frame="hsides">


<colgroup>
<col class="org-left">
</colgroup>

<colgroup>
<col class="org-left">
</colgroup>

<colgroup>
<col class="org-left">
</colgroup>
<thead>
<tr>
<th scope="col" class="org-left">Version</th>
<th scope="col" class="org-left">Datum</th>
<th scope="col" class="org-left">Kommentar</th>
</tr>
</thead>
<tbody>
<tr>
<td class="org-left">1.0</td>
<td class="org-left"><span class="timestamp-wrapper"><span class="timestamp">&lt;2024-04-15 Mon&gt;</span></span></td>
<td class="org-left">Första publicering.</td>
</tr>
</tbody>
</table>
</div>
</div>

<div id="outline-container-orgba87708" class="outline-2">
<h2 id="orgba87708"><span class="section-number-2">2.</span> Syfte</h2>
<div class="outline-text-2" id="text-2">
<p>
Syftet med denna obligatoriska uppgift är att du ska
</p>
<ul class="org-ul">
<li>få en förståelse för varför man använder sig av abstrakta datatyper,</li>
<li>analysera för- och nackdelar för olika implementationer av den
abstrakta datatypen <code>Tabell</code>,</li>
<li>öva dig i att hantera dynamiska strukturer och</li>
<li>öva dig i skriftlig presentation.</li>
</ul>
<p>
De FSR (lärmål) som examineras med denna uppgift är:
</p>
<ul class="org-ul">
<li>implementera lösningen i form av ett program i programspråket C,</li>
<li>tillämpa dynamisk minnesallokering,</li>
<li>visa förståelse för hur struktur-, tids- och minnesaspekter påverkar
kvalitét hos program.</li>
</ul>
</div>
</div>
<div id="outline-container-org0e9ce32" class="outline-2">
<h2 id="org0e9ce32"><span class="section-number-2">3.</span> Genomförande</h2>
<div class="outline-text-2" id="text-3">
</div>
<div id="outline-container-org4efb720" class="outline-3">
<h3 id="org4efb720"><span class="section-number-3">3.1.</span> Översikt</h3>
<div class="outline-text-3" id="text-3-1">
<p>
Under ditt arbete med denna uppgift ska du:
</p>
<ul class="org-ul">
<li>Jämföra en given implementation av den abstrakta datatypen <code>Tabell</code>
och jämföra med två andra konstruktioner som du implementerar själv.
<ul class="org-ul">
<li>Ni får välja att jobba ensamma eller i par. Om ni jobbar i par ska
ni implementera två ytterligare varianter (sorterade) av datatypen
<code>Tabell</code>.</li>
</ul></li>
<li>Jämföra de tre (fem) implementationerna med varandra och reflektera
över likheter och skillnader.</li>
<li>Utföra förenklad asymptotisk komplexitetsanalys för dina två (fyra)
implementationer.</li>
<li>Analysera tidsåtgången för de tre (fem) olika konstruktionernas med
hjälp av ett testprogram (utdelat).</li>
<li>Skriva en rapport som beskriver ditt arbete med implementationerna,
dina reflektioner och din analys.</li>
</ul>
</div>
</div>
<div id="outline-container-org9647b28" class="outline-3">
<h3 id="org9647b28"><span class="section-number-3">3.2.</span> <a id="orgec0c2cc"></a>Implementation</h3>
<div class="outline-text-3" id="text-3-2">
</div>
<div id="outline-container-org24bcb52" class="outline-4">
<h4 id="org24bcb52"><span class="section-number-4">3.2.1.</span> <a id="org477d243"></a>Datatypskod ("kodbasen")</h4>
<div class="outline-text-4" id="text-3-2-1">
<p>
Den givna datatypskod som refereras till nedan går att ladda ner från
länken <i>Filer/Datatypskod</i> på kursens hemsida på Canvas-sida. h-filerna med
deklarationerna för alla datatyperna ligger samlade i mappen
<code>include</code>. c-filerna med implementationen för en given datatyp ligger
i separata mappar under <code>src</code>. Exempelvis ligger koden för datatypen
kö i mappen <code>src/queue</code>.
</p>

<p>
För denna uppgift krävs minst v2.1 av kodbasen.
</p>

<p>
Förutom datatypskoden behövs ett testprogram. Du kan ladda ner
testprogrammet från Filer/Labbar/OU3. Notera att testprogrammet tar
flaggor <code>-t</code> och <code>-n</code> som kan användas till att automatisera
datainsamlandet.
</p>
</div>
</div>

<div id="outline-container-org79d4ac7" class="outline-4">
<h4 id="org79d4ac7"><span class="section-number-4">3.2.2.</span> Allmänt</h4>
<div class="outline-text-4" id="text-3-2-2">
<p>
Datatypen <code>Tabell</code> finns detaljerat beskriven i kursbokens kapitel 6
samt i lektionsmaterialet. Några saker som är extra viktiga att tänka
på:
</p>
<ul class="org-ul">
<li>Dubletthantering:
<ul class="org-ul">
<li><p>
En tabell får bara innehålla <i>ett</i> värde per nyckel, dvs. det får
inte (utifrån sett) finnas dubletter av nycklar. Det är däremot
inget krav att tabellen bara får <i>lagra</i> ett värde per nyckel, så
länge det är osynligt för användaren<sup><a id="fnr.1" class="footref" href="#fn.1" role="doc-backlink">1</a></sup>. Detta ger dig två alternativ:
</p>
<ol class="org-ol">
<li>Hantera dubletter vid insättning: Skriv över det gamla värdet
om nyckeln redan finns i tabellen.</li>
<li>Hantera dubletter vid uppslagning och borttagning: Låt
uppslagning (<i>lookup</i>) returnera det senast inlagda värdet för
den efterfrågade nyckeln. Vid borttagning, ta bort <i>alla</i>
förekomster av (element med) nyckeln.</li>
</ol>

<p>
Ni får välja olika dubletthantering för de olika tabellvarianterna.
</p></li>
</ul></li>
<li>Effektivitet:
<ul class="org-ul">
<li>Dina implementationer får inte vara onödigt ineffektiva.
<ul class="org-ul">
<li>Det ska t.ex. ta konstant tid (\(O(1)\)) för att undersöka om en
tabell är tom.</li>
<li>Funktionerna <code>insert</code>, <code>lookup</code> och <code>remove</code> får alla kosta max
\(O(n)\) där \(n\) är antalet element som ligger i
tabellen<sup><a id="fnr.2" class="footref" href="#fn.2" role="doc-backlink">2</a></sup>. De får t.ex.  inte kräva \(O(n^2)\) tid eller
\(O(m)\) tid, där \(m\) är max-antalet element (för
fält-implementationen).</li>
<li>De sorterade tabellerna 3–4 (se nedan) ska ha så effektiv
<code>lookup</code> som möjligt (på \(g(n)\)-nivå). Effektivitetsvinsten
gentemot de osorterade tabellerna kommer att bli speciellt stor
i ett fall.</li>
</ul></li>
</ul></li>
<li>Kompatibilitet:
<ul class="org-ul">
<li>Gränsytan för den tabell du ska implementera specificeras i filen
<code>table.h</code>. Du får inte ändra något i den. Notera att filen
<code>table.h</code> i versioner före v2.1 av kodbasen specifierar exakt hur
dubletter ska hanteras. Den restriktionen är borttagen i v2.1 av
kodbasen för att vara i samklang med denna specifikation.</li>
</ul></li>
</ul>
</div>
</div>
<div id="outline-container-orgab3000c" class="outline-4">
<h4 id="orgab3000c"><span class="section-number-4">3.2.3.</span> Tabellkonstruktioner</h4>
<div class="outline-text-4" id="text-3-2-3">
</div>
<div id="outline-container-org5a25654" class="outline-5">
<h5 id="org5a25654"><span class="section-number-5">3.2.3.1.</span> <a id="org315ee77"></a>Tabell 0: konstruerad med hjälp en dynamisk lista</h5>
<div class="outline-text-5" id="text-3-2-3-1">
<p>
Koden till denna implementation får du given. Det är en tabell som är
konstruerad med hjälp av en dynamisk riktad lista. Datatypen ingår i
kodbasen och heter <code>table</code>. Det finns två korrekta versioner
implementerade: <code>table.c</code> som använder en <code>kill_function</code> och
<code>table2.c</code> som inte gör det. Vi rekommenderar att ni använder
<code>table2.c</code>.  <b>Använd <code>table.c</code> endast om du har en tydlig förståelse
för vad en <code>kill_function</code> är bra till och varför du vill använda en.</b>
</p>
</div>
</div>

<div id="outline-container-orgcd7c7f2" class="outline-5">
<h5 id="orgcd7c7f2"><span class="section-number-5">3.2.3.2.</span> Tabell 1: konstruerad som en <i>Move-to-Front</i>-lista</h5>
<div class="outline-text-5" id="text-3-2-3-2">
<p>
För denna tabellvariant ska du utgå från den listbaserade tabellen i
sektion <a href="#org315ee77">3.2.3.1</a>. Kopiera koden i <code>table2.c</code> (rekommenderas) eller
<code>table.c</code> till en ny fil <code>mtftable.c</code> och modifiera implementationen
så att när du läser av ett element i tabellen (dvs.  <i>lookup</i> anropas)
så flyttas detta element först i listan.
</p>
</div>
</div>

<div id="outline-container-orgf42cb4f" class="outline-5">
<h5 id="orgf42cb4f"><span class="section-number-5">3.2.3.3.</span> Tabell 2: konstruerad som ett fält</h5>
<div class="outline-text-5" id="text-3-2-3-3">
<p>
Din andra tabellkonstruktion ska baseras på en implementation av
datatypen "en-dimensionellt fält". Du hittar koden i filen
<code>array_1d.c</code> och tillhörande deklarationer i <code>array_1d.h</code>. Skapa en ny
fil <code>arraytable.c</code> där du implementerar den fält-baserade
tabell-koden. Din implementation ska använda fält-implementationen i
<code>array_1d.c</code> / <code>array_1d.h</code> och ska utgå från att storleken är statisk
och rymmer ett maximalt antal element.
</p>

<p>
Standardvärdet för storleken på fältet i testprogrammet är 80000. För
att på användbara resultat i experimenten nedan kan maxstorleken
behöva att ändras. Se till att koden är skriven så att man bara
behöver ändra på <b>ett ställe</b> i din kod för att kunna kompilera en
tabell med större storlek (dessutom kan motsvarande konstant behöva
ändras i början av testprogrammet).
</p>

<p>
Använd
</p>
<pre class="example" id="orgea2ab5e">#define MAXSIZE 80000
</pre>
<p>
i din kod.
</p>

<p>
Den roll som listan spelade i tidigare implementationer ska nu fyllas
av ett fält. Datatypen fält har andra styrkor än datatypen lista.
Utnyttja dessa styrkor så gott det går! Notera dock att du INTE kan
använda nyckeln som index i fältet! (Varför?)
</p>
</div>
</div>


<div id="outline-container-org367bffb" class="outline-5">
<h5 id="org367bffb"><span class="section-number-5">3.2.3.4.</span> Tabell 3: konstruerad som en sorterad lista</h5>
<div class="outline-text-5" id="text-3-2-3-4">
<p>
(Endast för er som jobbar i par.)
</p>

<p>
Denna tabellvariant ska vara konstruerad med hjälp av en dynamisk
lista där elementen är sorterade i stigande ordning. Notera att för
att listan ska gå att sortera så måste ni hantera returvärdet från
<code>key_cmp_func</code> på ett annat sätt än för de osorterade listorna.
</p>

<p>
Sökning i listan ska ha optimal komplexitet (på \(g(n)\)-nivå). Hur
skiljer sig komplexiteten från den för den osorterade listan?
</p>
</div>
</div>

<div id="outline-container-org57d4f61" class="outline-5">
<h5 id="org57d4f61"><span class="section-number-5">3.2.3.5.</span> Tabell 4: konstruerad som ett sorterat fält</h5>
<div class="outline-text-5" id="text-3-2-3-5">
<p>
(Endast för er som jobbar i par.)
</p>

<p>
Denna tabellvariant ska använda datatypen "en-dimensionellt fält" men
med element sorterade i stigande ordning efter nyckelvärdet. Här måste
ni också hantera returvärdet från <code>key_cmp_func</code> på ett annat sätt än
för de osorterade listorna. Notera också att ni behöver inte ta samma
beslut kring dubletter för denna tabell som för de övriga.
</p>

<p>
Sökning i fältet ska ha optimal komplexitet (på \(g(n)\)-nivå). Hur
skiljer sig komplexiteten från den för det osorterade fältet?
</p>
</div>
</div>
</div>

<div id="outline-container-org36dca37" class="outline-4">
<h4 id="org36dca37"><span class="section-number-4">3.2.4.</span> Testprogrammet</h4>
<div class="outline-text-4" id="text-3-2-4">
<p>
Till denna uppgift får du ett färdigt testprogram. Testprogrammet kör
först en rad tester av implementationen, därefter en tidtagning av ett
visst antal insättningar, uppslagningar och raderingar i tabellen.
Resultatet (utskrifterna) av denna tidtagning ska du använda till en
experimentell komplexitetsanalys. För att göra analysen behöver du
kompilera testprogrammet med var och en av de tre olika
tabellimplementationerna. För varje tabellimplementation behöver du
dessutom köra testprogrammet för minst fem olika tabellstorlekar.
Vilka tabellstorlekar du ska använda varierar bl.a. med hur snabb din
dator är, så du måste experimentera lite själv för att hitta värden
som ger intressanta resultat. ("Inte för stora, inte för små" brukar
vara den ohjälpsamma "hjälpen" i sådana här fall…) Testprogrammet
förväntar sig teststorleken som första kommandoradsargument, t.ex.
</p>
<pre class="example" id="org636531f">tabletest 10000
</pre>
<p>
skulle köra programmet med \(n=10000\).
</p>
</div>

<div id="outline-container-org61e2299" class="outline-5">
<h5 id="org61e2299"><span class="section-number-5">3.2.4.1.</span> Kompilering</h5>
<div class="outline-text-5" id="text-3-2-4-1">
<p>
Du ska kompilera testprogrammet tillsammans med var och en av
tabell-implementationerna, t.ex.
</p>
<pre class="example" id="org956d243">gcc -Wall -I&lt;path-to-include&gt; -o tabletest tabletest.c table.c &lt;other-c-files&gt;
gcc -Wall -I&lt;path-to-include&gt; -o mtftabletest tabletest.c mtftable.c &lt;other-c-files&gt;
gcc -Wall -I&lt;path-to-include&gt; -o arraytabletest tabletest.c arraytable.c &lt;other-c-files&gt;
gcc -Wall -I&lt;path-to-include&gt; -o sortedtabletest tabletest.c sortedtable.c &lt;other-c-files&gt;
gcc -Wall -I&lt;path-to-include&gt; -o sarraytabletest tabletest.c sarraytable.c &lt;other-c-files&gt;
</pre>
<p>
där <i>&lt;path-to-include&gt;</i> ska bytas ut mot sökvägen till h-filerna och
<i>&lt;other-c-files&gt;</i> ska bytas ut mot sökvägen till övriga c-filer som
behövs, t.ex. <code>dlist.c</code> i det första exemplet. Använd dessutom flaggan
<code>-g</code> om du ska debugga koden eller leta minnesfel med <code>valgrind</code>.
</p>
</div>
</div>
</div>

<div id="outline-container-org754deac" class="outline-4">
<h4 id="org754deac"><span class="section-number-4">3.2.5.</span> Övriga/sammanfattande krav på koden</h4>
<div class="outline-text-4" id="text-3-2-5">
<ul class="org-ul">
<li>Koden ska uppfylla vissa kvalitètskrav. Det innebär bl.a. att
<ul class="org-ul">
<li>Koden du skriver ska vara välstrukturerad och välkommenterad,
inklusive funktions-<sup><a id="fnr.3" class="footref" href="#fn.3" role="doc-backlink">3</a></sup> och
filkommentarer<sup><a id="fnr.4" class="footref" href="#fn.4" role="doc-backlink">4</a></sup>.</li>
<li>Du ska använda lämpliga variabelnamn och se till att koden är bra
modulariserad.</li>
<li>Det innebär i sin tur att du inte får använda globala variabler.
(Det behövs heller inte.)</li>
</ul></li>
<li>Implementationerna av dina datatyper ska finnas i filerna
<code>mtftable.c</code>, <code>arraytable.c</code> och ev. <code>sortedtable.c</code> och
<code>sarraytable.c</code> (<b>OBS!</b> Använd <b>exakt</b> dessa filnamn med <b>små</b>
bokstäver!).</li>
<li>Dina implementationer ska kompilera <i>på institutionens linuxdatorer</i>
med flaggorna <code>-std=c99 -Wall -Werror</code>.<sup><a id="fnr.5" class="footref" href="#fn.5" role="doc-backlink">5</a></sup></li>
<li>Ingen av tabellimplementationerna får ge minnesfel eller
minnesläckor (<code>valgrind</code> is your friend!).</li>
</ul>
</div>
</div>

<div id="outline-container-org31d87f4" class="outline-4">
<h4 id="org31d87f4"><span class="section-number-4">3.2.6.</span> Tips</h4>
<div class="outline-text-4" id="text-3-2-6">
<ul class="org-ul">
<li>Om du testar för att undersöka minnesläckor, kompilera din kod med
något enkelt huvudprogram, t.ex. något Minimum Working Example till
tabell, eller modifiera testprogrammet till att bara köra testerna
utan någon tidtagning.</li>
</ul>
</div>
</div>
</div>
<div id="outline-container-org39d5725" class="outline-3">
<h3 id="org39d5725"><span class="section-number-3">3.3.</span> Analys</h3>
<div class="outline-text-3" id="text-3-3">
</div>
<div id="outline-container-orgc1fd8c7" class="outline-4">
<h4 id="orgc1fd8c7"><span class="section-number-4">3.3.1.</span> Förenklad asymptotisk komplexitetsanalys</h4>
<div class="outline-text-4" id="text-3-3-1">
<p>
Gör en förenklad asymptotisk komplexitetsanalys för följande
funktioner i gränsytan till tabell-implementationerna: <code>Empty()</code>,
<code>Insert()</code>, <code>Isempty()</code>, <code>Lookup()</code>, <code>Remove()</code>. Komplexitetsanalysen
ska vara <b>absolut</b>, dvs. du ska utnyttja din kunskap kring komplexiteten
hos respektive operation i gränsytan hos <code>Lista</code> och <code>Fält</code> samt hur
många operationer dina implementationer kräver.
</p>
</div>
</div>

<div id="outline-container-orgd9ee4fe" class="outline-4">
<h4 id="orgd9ee4fe"><span class="section-number-4">3.3.2.</span> Experimentell komplexitetsanalys</h4>
<div class="outline-text-4" id="text-3-3-2">
<p>
Gör en experimentell komplexitetsanalys av alla implementationerna.
Basera analysen på mätvärden från minst <b>fem</b> körningar på vardera minst
<b>fem</b> lämpliga storlekar. Data från dessa körningar ska presenteras i
tabeller och/eller grafer. Notera att testprogrammet v1.9 har stöd för
upprepade testkörningar, t.ex. med
</p>

<pre class="example" id="orgda96cc8">tabletest -t -n 10000 &gt; timing10000.txt
tabletest -t -n 10000 &gt;&gt; timing10000.txt
tabletest -t -n 10000 &gt;&gt; timing10000.txt
tabletest -t -n 10000 &gt;&gt; timing10000.txt
tabletest -t -n 10000 &gt;&gt; timing10000.txt
</pre>

<p>
Notera att den först raden innehåller <b>ett</b> <code>&gt;</code>-tecken, vilket skapar
(<i>create</i>) filen. De senare raderna innehåller <b>två</b> <code>&gt;&gt;</code>-tecken,
vilket lägger till i slutet (<i>append</i>) av filen.
</p>

<p>
Exemplet ovan ger en fil som bör kunna efterbehandlas i lämpligt
verktyg (excel, matlab, perl, python, C, …).
</p>

<p>
Fundera på och besvara följande frågeställningar:
</p>
<ul class="org-ul">
<li>Jämför din förenklade asymptotiska komplexitetsanalys och de
experimentella resultaten för <code>Insert()</code>, <code>Remove()</code> och de tre
olika <code>Lookup()</code>. Vad förutspår teorin? Vad visar experimenten?
Stämmer de experimentella resultaten med teorin?</li>
<li>Implementationerna av Table och Move-To-Front-Table skiljer sig åt
på bara en punkt. Hur syns det i de experimentella resultaten? Var
borde de vara lika? Var borde de skilja sig åt?</li>
<li>Implementationerna av de listabaserade tabellerna och den
fältbaserade ArrayTable skiljer sig åt. Hur syns det i de
experimentella resultaten?</li>
<li>Hur skiljer sig komplexiteten för de sorterade och osorterade
tabellerna åt?</li>
</ul>
</div>
</div>
</div>
</div>

<div id="outline-container-org66bb8a9" class="outline-2">
<h2 id="org66bb8a9"><span class="section-number-2">4.</span> <a id="orgd2aab04"></a>Rapport</h2>
<div class="outline-text-2" id="text-4">
<p>
I rapporten till denna obligatoriska uppgift ska du beskriva och
diskutera de tre (fem) olika tabellimplementationerna och
komplexitetsanalyserna. Rapporten ska vara så skriven att en läsare
inte behöver ha läst denna specifikation i detalj. Du behöver alltså
ha någon form av introduktion som sätter in läsaren (tänk: din
framtida chef eller kollega!) i ett sammanhang. Du behöver också bl.a.
göra en beskrivning av gränsytan till tabell. Analysen ska ske i
löpande text och inte på fråga-svar-form.
</p>

<p>
Rapporten ska bl.a. innehålla/besvara följande frågor:
</p>
<ul class="org-ul">
<li>En beskrivning av gränsytan för den abstrakta datatypen tabell.</li>
<li>En bra beskrivning av hur alla intressanta delar av dina tabeller
fungerar. Ett exempel kan vara att beskriva hur du genomförde
move-to-front eller vilken typ av lista du valt och varför.</li>
<li>Vilken förenklad asympotisk komplexitet har operationerna i
gränsytan för dina två tabellimplementationerna?</li>
<li>En beskrivning av hur du har tagit fram data för den experimentella
komplexitetsanalysen, sådant att en person utan tillgång till
testprogrammet kan reproducera dina testresultat. (T.ex. ''Sökning efter
\(n\) nycklar som inte finns i tabellen.'' är en lämplig detaljnivå.)</li>
<li>Vad visar den experimentella komplexitetsanalysen? Stämmer den med
den asymptotiska eller inte?</li>
<li>Vilka fördelar/nackdelar kan du se med de olika
tabellimplementationerna?</li>
<li>Reflektera både över prestanda och hur komplicerade algoritmer som
krävs för resp. implementation.</li>
<li>Välj ut en av fördelarna och fundera över varför denna fördel inte
finns hos de övriga typerna.</li>
<li>Hur hanterar dina implementationer fallet när man försöker ta bort
något i tabellen som inte finns där?</li>
<li>Hur hanteras dubletter bland nycklarna i tabellen? Hur påverkar det
komplexiteten?</li>
<li>Berätta kort om ditt arbete med laborationen. Vad var lätt, vad var
svårt, hur löste du de problem som dök upp? Har du synpunkter på
själva uppgiften?</li>
<li>Ange referenser till de material du använt för att lösa laborationen
i din rapport. För exempel på hur man skriver referenser se
<a href="http://www.ub.umu.se/skriva/skriva-referenser">http://www.ub.umu.se/skriva/skriva-referenser</a> eller
<a href="http://www8.cs.umu.se/education/examina/InternetCite/citera.htm">http://www8.cs.umu.se/education/examina/InternetCite/citera.htm</a>.</li>
</ul>
</div>

<div id="outline-container-org369a3d0" class="outline-3">
<h3 id="org369a3d0"><span class="section-number-3">4.1.</span> Rapportmall</h3>
<div class="outline-text-3" id="text-4-1">
<p>
En rapportmall finns publicerad i Filer och på <a href="https://www.overleaf.com/read/qystnzbspbmh">overleaf</a>.
</p>
</div>
</div>
</div>

<div id="outline-container-org09ebb46" class="outline-2">
<h2 id="org09ebb46"><span class="section-number-2">5.</span> Inlämning</h2>
<div class="outline-text-2" id="text-5">
<ol class="org-ol">
<li>Ni ska implementera datatyperna enligt sektion <a href="#orgec0c2cc">3.2</a> ovan.</li>
<li>Uppgiften ska lösas <b>enskilt eller i par</b>. I samtliga fall gäller
att alla ska kunna redogöra i detalj för varje del i lösningen,
kunna motivera designval, osv.</li>
<li>Inlämningen ska ske i labres via länken i panelen till vänster.
<ul class="org-ul">
<li><b>Se till att alla användarnamn inkluderas vid gruppinlämningen.</b>
OBS! Detta gäller redan när ni skickar in koden för testning.</li>
</ul></li>
<li><b>Deadline</b> för inlämningarna finns under Examination i Cambro.</li>
<li>Koden ska lämnas in i form av två (fyra) filer med namnen <b><code>mtftable.c</code></b>
och <b><code>arraytable.c</code></b> (ev. också <b><code>sortedtable.c</code></b>, <b><code>sarraytable.c</code></b>).</li>
<li>Ni ska också lämna in en skriftlig <b>rapport</b>.
<ul class="org-ul">
<li>Rapporten ska vara i <b>pdf-format</b> och heta <code>rapport_ou3.pdf</code>.</li>
<li>Första sidan ska ha följande innehåll:
<ul class="org-ul">
<li>Kursnamnet "Datastrukturer och algoritmer 5DV149".</li>
<li>Nummer på den obligatoriska uppgiften.</li>
<li>Ert namn.</li>
<li>Ert CS-användarnamn.</li>
<li>Datum för inlämning.</li>
<li>Versionsnummer (1.0 för första inlämningen, 2.0 för andra, osv.).</li>
</ul></li>
<li>I övrigt enligt sektion <a href="#orgd2aab04">4</a> ovan.</li>
</ul></li>
<li>Om inlämningen är en komplettering av en tidigare inlämning:
<ol class="org-ol">
<li>En fil <code>changes.txt</code> ska lämnas in och beskriva vilka
förändringar ni gjort i koden och/eller rapporten.</li>
<li>En sektion av rapporten ska beskriva samma sak.</li>
</ol></li>
<li>Ladda endast upp filerna <b><code>mtftable.c</code></b>, <b><code>arraytable.c</code></b>, (ev. <b><code>sortedtable.c</code></b>, <b><code>sarraytable.c</code></b>).
<b><code>rapport_ou3.pdf</code></b> och ev. <b><code>changes.txt</code></b>.</li>
</ol>
</div>
</div>

<div id="outline-container-org04218d4" class="outline-2">
<h2 id="org04218d4"><span class="section-number-2">6.</span> Bedömning</h2>
<div class="outline-text-2" id="text-6">
</div>
<div id="outline-container-org33e8433" class="outline-3">
<h3 id="org33e8433"><span class="section-number-3">6.1.</span> Bedömningsmall</h3>
<div class="outline-text-3" id="text-6-1">
<p>
Vi kommer att rätta er kod automatiskt vid inlämningen. Dessutom
kommer vi att bedöma rapport och kod-kvalitén enligt nedanstående
bedömningsmall. Notera att er inlämning ''lämnas in'' även om scriptet
ger felmeddelanden! Ni ska alltså inte lämna in på något annat sätt,
t.ex. via mail.
</p>

<table border="2" cellspacing="0" cellpadding="6" rules="groups" frame="hsides">


<colgroup>
<col class="org-left">
</colgroup>

<colgroup>
<col class="org-left">
</colgroup>

<colgroup>
<col class="org-left">
</colgroup>
<thead>
<tr>
<th scope="col" class="org-left">Nr</th>
<th scope="col" class="org-left">Punkt</th>
<th scope="col" class="org-left">Godkänd?</th>
</tr>
</thead>
<tbody>
<tr>
<td class="org-left">1</td>
<td class="org-left">Inlämningen är enligt specifikation.</td>
<td class="org-left">&nbsp;</td>
</tr>
</tbody>
<tbody>
<tr>
<td class="org-left">2</td>
<td class="org-left">Kompilering</td>
<td class="org-left">&nbsp;</td>
</tr>

<tr>
<td class="org-left">2.1</td>
<td class="org-left"><code>MTFTable</code> kompilerar utan varningar.</td>
<td class="org-left">&nbsp;</td>
</tr>

<tr>
<td class="org-left">2.2</td>
<td class="org-left"><code>ArrayTable</code> kompilerar utan varningar.</td>
<td class="org-left">&nbsp;</td>
</tr>

<tr>
<td class="org-left">2.3</td>
<td class="org-left">Övrig tabeller kompilerar utan varningar.</td>
<td class="org-left">&nbsp;</td>
</tr>
</tbody>
<tbody>
<tr>
<td class="org-left">3</td>
<td class="org-left">Dynamisk minneshantering</td>
<td class="org-left">&nbsp;</td>
</tr>

<tr>
<td class="org-left">3.1</td>
<td class="org-left"><code>MTFTable</code> saknar minnesfel och -läckor.</td>
<td class="org-left">&nbsp;</td>
</tr>

<tr>
<td class="org-left">3.2</td>
<td class="org-left"><code>ArrayTable</code> saknar minnesfel och -läckor.</td>
<td class="org-left">&nbsp;</td>
</tr>

<tr>
<td class="org-left">3.3</td>
<td class="org-left">Övriga tabeller saknar minnesfel och -läckor.</td>
<td class="org-left">&nbsp;</td>
</tr>
</tbody>
<tbody>
<tr>
<td class="org-left">4</td>
<td class="org-left">Användning</td>
<td class="org-left">&nbsp;</td>
</tr>

<tr>
<td class="org-left">4.1</td>
<td class="org-left">Testprogrammet går att köra med <code>MTFTable</code>.</td>
<td class="org-left">&nbsp;</td>
</tr>

<tr>
<td class="org-left">4.2</td>
<td class="org-left">Testprogrammet går att köra med <code>ArrayTable</code>.</td>
<td class="org-left">&nbsp;</td>
</tr>

<tr>
<td class="org-left">4.3</td>
<td class="org-left">Testprogrammet går att köra med övriga tabeller.</td>
<td class="org-left">&nbsp;</td>
</tr>
</tbody>
<tbody>
<tr>
<td class="org-left">5</td>
<td class="org-left">Implementationerna följer gränsytan i <code>table.h</code>.</td>
<td class="org-left">&nbsp;</td>
</tr>
</tbody>
<tbody>
<tr>
<td class="org-left">6</td>
<td class="org-left">Kodkvalité</td>
<td class="org-left">&nbsp;</td>
</tr>

<tr>
<td class="org-left">6.1</td>
<td class="org-left">Koden löser problemet.</td>
<td class="org-left">&nbsp;</td>
</tr>

<tr>
<td class="org-left">6.2</td>
<td class="org-left">Koden är vettigt indenterad.</td>
<td class="org-left">&nbsp;</td>
</tr>

<tr>
<td class="org-left">6.3</td>
<td class="org-left">Radlängden överstiger ej 120 tecken.</td>
<td class="org-left">&nbsp;</td>
</tr>

<tr>
<td class="org-left">6.4</td>
<td class="org-left">Filkommentar finns i början på varje inlämnad kodfil med korrekt innehåll.</td>
<td class="org-left">&nbsp;</td>
</tr>

<tr>
<td class="org-left">6.5</td>
<td class="org-left">Funktionskommentarer finns före varje funktion.</td>
<td class="org-left">&nbsp;</td>
</tr>

<tr>
<td class="org-left">6.6</td>
<td class="org-left">Koden är rimligt kommenterad.</td>
<td class="org-left">&nbsp;</td>
</tr>

<tr>
<td class="org-left">6.7</td>
<td class="org-left">Namngivning av variabler, funktioner, m.m. är konsistent och ändamålsenlig.</td>
<td class="org-left">&nbsp;</td>
</tr>

<tr>
<td class="org-left">6.8</td>
<td class="org-left">Koden är välstrukturerad och har t.ex. inga globala variabler.</td>
<td class="org-left">&nbsp;</td>
</tr>

<tr>
<td class="org-left">6.9</td>
<td class="org-left">Tillägget till <code>struct table</code> i <code>ArrayTable</code> har ett namn som gör dess funktion tydlig.</td>
<td class="org-left">&nbsp;</td>
</tr>

<tr>
<td class="org-left">6.10</td>
<td class="org-left"><code>ArrayTable</code> använder <code>#define MAXSIZE</code></td>
<td class="org-left">&nbsp;</td>
</tr>
</tbody>
<tbody>
<tr>
<td class="org-left">7</td>
<td class="org-left">Rapport</td>
<td class="org-left">&nbsp;</td>
</tr>

<tr>
<td class="org-left">7.1</td>
<td class="org-left">Framsidan följer specifikationen.</td>
<td class="org-left">&nbsp;</td>
</tr>

<tr>
<td class="org-left">7.2</td>
<td class="org-left">Rapporten har en innehållsförteckning.</td>
<td class="org-left">&nbsp;</td>
</tr>

<tr>
<td class="org-left">7.3</td>
<td class="org-left">Rapporten är indelad i sektioner med numrerade rubriker.</td>
<td class="org-left">&nbsp;</td>
</tr>

<tr>
<td class="org-left">7.4</td>
<td class="org-left">Sidorna är numrerade.</td>
<td class="org-left">&nbsp;</td>
</tr>

<tr>
<td class="org-left">7.5</td>
<td class="org-left">Beskrivning av gränsytan till Tabell finns, inkl. namngivna parametrar.</td>
<td class="org-left">&nbsp;</td>
</tr>

<tr>
<td class="org-left">7.6</td>
<td class="org-left">Beskrivning av hur tabellerna är organiserade finns, inkl. dubletthantering.</td>
<td class="org-left">&nbsp;</td>
</tr>

<tr>
<td class="org-left">7.7</td>
<td class="org-left">Förenklad asymptotisk analys finns för alla tabellkonstruktionerna.</td>
<td class="org-left">&nbsp;</td>
</tr>

<tr>
<td class="org-left">7.8</td>
<td class="org-left">Implementationen av tabellerna följer komplexitetskraven.</td>
<td class="org-left">&nbsp;</td>
</tr>

<tr>
<td class="org-left">7.9</td>
<td class="org-left">Beskrivning av hur mätvärden genererats finns så att det går att reproducera resultat.</td>
<td class="org-left">&nbsp;</td>
</tr>

<tr>
<td class="org-left">7.10</td>
<td class="org-left">Det finns figurer som tydligt visar mätvärden för minst fem olika tabellstorlekar för alla tabellimplementationer.</td>
<td class="org-left">&nbsp;</td>
</tr>

<tr>
<td class="org-left">7.11</td>
<td class="org-left">Figurerna är på formen \(T(n)/g(n)\), där \(T(n)\) är den uppmätta tiden och \(g(n)\) är en hypotes från den förenklade asymptotiska analysen.</td>
<td class="org-left">&nbsp;</td>
</tr>

<tr>
<td class="org-left">7.12</td>
<td class="org-left">Mätvärden från testkörningar för minst fem olika tabellstorlekar analyseras för alla tabellimplementationer, specellt med avseende på Insert, Remove och de tre varianterna på Lookup.</td>
<td class="org-left">&nbsp;</td>
</tr>

<tr>
<td class="org-left">7.13</td>
<td class="org-left">Analys och jämförelse mellan resultaten för de två list-baserade tabellerna finns.</td>
<td class="org-left">&nbsp;</td>
</tr>

<tr>
<td class="org-left">7.14</td>
<td class="org-left">Analys och jämförelse mellan resultaten för de list-baserade och den fält-baserade tabellen finns.</td>
<td class="org-left">&nbsp;</td>
</tr>

<tr>
<td class="org-left">7.15</td>
<td class="org-left">Analys och jämförelse mellan resultaten för de sorterade och osorterade tabellerna finns (om inlämning i par).</td>
<td class="org-left">&nbsp;</td>
</tr>

<tr>
<td class="org-left">7.16</td>
<td class="org-left">Analys och reflektion av datatyperna finns.</td>
<td class="org-left">&nbsp;</td>
</tr>

<tr>
<td class="org-left">7.17</td>
<td class="org-left">Rapporten uppfyller rimliga krav vad gäller språk och struktur.</td>
<td class="org-left">&nbsp;</td>
</tr>
</tbody>
</table>
</div>
</div>


<div id="outline-container-orgfb67c21" class="outline-3">
<h3 id="orgfb67c21"><span class="section-number-3">6.2.</span> Betyg</h3>
<div class="outline-text-3" id="text-6-2">
<p>
Ni kan bl.a. få följande betyg på denna lab:
</p>
<ul class="org-ul">
<li><b>G</b>: Godkänt. Grattis! Läs igenom återkopplingen. Den kan innehålla
viktig information.</li>
<li><b>K</b>: Kommentar. Skicka ett mail med <i>exakt</i> följande ärenderad
<b><code>"5DV149 LP4: Återkoppling OU3"</code></b> till den handledare som rättat din
lab. Se till att ditt <b>användarnamn</b> finns med i mailet.
Bemöt/kommentera alla punkter som inte är godkända nedan och visa
att du förstått återkopplingen. Om handledaren är nöjd med svaret
kommer hen att ändra ditt betyg till G. <i>Bevaka att detta sker!</i>
Annars kan du behöva göra om labben nästa år.</li>
<li><b>O</b>: Ofullständigt. Läs igenom kommentarerna och åtgärda det som
behöver åtgärdas. Notera speciellt alla punkter som ej är markerade
som godkända. Lämna in senast vid nästa inlämningstillfälle. Din nya
inlämning kommer att bedömas på nytt efter nästa
inlämningstillfälle.</li>
<li><b>U</b>: Underkänt. Du har blivit underkänd på denna laboration vid
detta kurstillfälle. Nästa tillfälle att klara av detta moment är
när kursen ges nästa gång, troligtvis nästa år.</li>
</ul>

<p>
En laboration som har betyget K eller O efter det tredje
bedömningstillfället får automatiskt betyget U. <i>Det är därför viktigt att ni bevakar att t.ex. betyget K ändras till G när ni skickat in ett mail.</i>
</p>
</div>
</div>
</div>
<div id="footnotes">
<h2 class="footnotes">Footnotes: </h2>
<div id="text-footnotes">

<div class="footdef"><sup><a id="fn.1" class="footnum" href="#fnr.1" role="doc-backlink">1</a></sup> <div class="footpara" role="doc-footnote"><p class="footpara">
<i>Användaren</i> är här den kod som använder din implementation av
datatypen, inte användaren av <i>programmet</i>.
</p></div></div>

<div class="footdef"><sup><a id="fn.2" class="footnum" href="#fnr.2" role="doc-backlink">2</a></sup> <div class="footpara" role="doc-footnote"><p class="footpara">
Om din implementation lagrar dubletter så får dom räknas in i
\(n\).
</p></div></div>

<div class="footdef"><sup><a id="fn.3" class="footnum" href="#fnr.3" role="doc-backlink">3</a></sup> <div class="footpara" role="doc-footnote"><p class="footpara">
En funktionskommentar beskriver en funktion,
dess syfte, parametrar och returvärden. Ska normalt finnas för varje
funktion.
</p></div></div>

<div class="footdef"><sup><a id="fn.4" class="footnum" href="#fnr.4" role="doc-backlink">4</a></sup> <div class="footpara" role="doc-footnote"><p class="footpara">
En filkommentar beskriver koden i en fil. Ska
normalt innehålla (obs!) <b>syftet</b> med koden i filen, författarens namn och
epost-adress, samt versionshistorik (datum, författare, kommentar).
</p></div></div>

<div class="footdef"><sup><a id="fn.5" class="footnum" href="#fnr.5" role="doc-backlink">5</a></sup> <div class="footpara" role="doc-footnote"><p class="footpara">
Flaggan <code>-Werror</code> betyder att en kompilatorvarning betraktas
som ett fel och kompileringen misslyckas. Under utvecklingen kan det
vara vettigt att skippa <code>-Werror</code>-flaggan och acceptera varningar. Den
inlämnade koden ska dock inte ge varningar, dvs. den ska kompilera
utan fel med flaggan <code>-Werror</code>.
</p></div></div>


</div>
</div>
</body>
</html>